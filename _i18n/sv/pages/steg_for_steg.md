Forskningsprojekt som syftar till att samla kunskap om, förebygga eller förbättra behandling av sjukdomar kan ansöka om att utföra försök vid forskningsenheten vid Vävnadsbanken. Samtliga projekt måste ha godkänd etikprövning.

Vävnadsbanken genomför medicinsk utredning av möjliga donatorer och utreder samtycke till donation. Vävnadskoordinatorerna kontaktar närstående till den presumtiva donatorn. Frågan om donation för annat medicinskt ändamål utreds i samband med samtyckesutredningen.Vävnadskoordinatorerna sköter logistik, tillvaratagande, preparation och förvaring av vävnaderna
  

Medicinska forskningsprojekt som använder mänskliga vävnader går igenom följande steg. 

#### 1. Kontakt
Ta initial kontakt med Vävnadsbanken via e-post eller telefon för att diskutera om försöket är lämpligt för operationssalen.  


#### 2. Etikprövning
Forskning som avser människor eller använder biologiskt material måste enligt [lag](https://www.riksdagen.se/sv/dokument-lagar/dokument/svensk-forfattningssamling/lag-2003460-om-etikprovning-av-forskning-som_sfs-2003-460) ansöka om godkännande hos [Etikprövningsmyndigheten](https://etikprovningsmyndigheten.se).

#### 3. Projektbeskrivning
Skicka in en projektbeskrivning till Vävnadsbanken bestående av följande dokument:
-	Beskrivning av studien och dess syfte
-	Etiskt godkännande
-	Förenklad information till närstående
-	Processbeskrivning
-	Detaljerade instruktioner för tillvaratagande (se punkt 5) om detta skall utföras av Vävnadsbankens personal


Beroende på studien behöver vi även:
- Remissblad
- Information till levande donatorer eller donatorer under 15 år
- Instruktioner för hur donatorerna ska avidentifieras
- Flödesschema om uttaget är tidskritisk

#### 4. Avtal
Ett [avtal]({{site.baseurl }}{% link docs/Avtal_genomförande_av_annat_medicinskt_ändamål.doc %}) om projektets omfattning och Vävnadsbankens åtagande skall upprättas

#### 5. Utbildning och instruktioner
Informera och diskutera med Vävnadsbankens personal hur tillvaratagandet ska gå till. Utarbeta instruktioner med text och bild.

#### 6. Information om salen
Ta del av Vävnadsbankens [informationsmaterial]({{site.baseurl}}{% link pages/utbildning.md %}) för att få vistas på operationssalen.

#### 7. Försök
Boka tider för försöken via [e-post]((mailto:vavnadsbanken@skane.se) ) eller [telefon 046-17 18 83](tel:046-17 18 83). 
