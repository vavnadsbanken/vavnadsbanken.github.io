---
layout: page
show_meta: false
sidebar: right
title: "Vävnadsbanken i Lund"
subheadline: ""
lang: sv
teaser: ""
header:
   #image_fullwidth: "header_homepage_13.jpg"
  title: Vävnadsbanken - Donationsoperationssalen
  background-color: "#2d5986;"
permalink: "/verksamheten/"
---
Vävnadsbanken samarbetar med Skånes Universitetssjukhus i medicinska forskningsprojekt som använder vävnader donerade för annat medicinskt ändamål.

### Annat medicinskt ändamål
Vävnader som doneras till annat medicinskt ändamål bidrar till medicinska forskningsprojekt inriktade mot att förbättra behandling av sjukdomar, till exempel diabetes och hjärt-kärlsjukdomar. Det omfattar utbildning och kvalitetssäkring av nya behandlingsmetoder. Forskningsprojekten har alltid godkänts av en etisk kommitté. Det är ofta vävnadsprover men kan också vara organ som inte används för transplantation.

### Forskning- och utvecklingsprojekt
Under 2020/21 bygger Vävnadsbanken ut sina lokaler med en testbädd som består av en donationsoperationssal med tillhörande förberedelse- och kontrollrum och en anslutande forskningsavdelning. Donationsoperationssalen är en modernt utrustad operationssal vilket innebär att vävnadsbanken kan utöka sin verksamhet. Operationssalen förenklar uttag av vävnader och kan även användas i forskningssyfte för pre-kliniska tester med vävnader som är donerade för annat medicinskt ändamål. Dagens testbäddar baserade på plastmodeller och dator- eller djurmodeller gör steget till kliniska försök på människor stort vilket bromsar nya medicinska metoder och teknologier från att nå fas II- och III-prövning och på sikt bidra till bättre medicinsk och kirurgisk behandling av levande patienter. Donationsoperationssalen förväntas blir klar under sommaren 2021 och invigas under hösten. 

### Att använda av operationssalen
Forskare som är intresserade av att använda salen eller vävnader för medicinsk forskning behöver ansöka om tillstånd, läs mer under [Steg for steg]({{site.baseurl }}{% link pages/steg_for_steg.md %})