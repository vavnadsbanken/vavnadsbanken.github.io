## Steg för steg
Forskningsprojekt som syftar på att samla kunskap om, förebygga eller förbättra behandling av sjukdomar kan ansöka om att utföra försök vid Donationsoperationssalen vid Vävnadsbanken. 

Vävnadsbanken tar kontakt med närstående till en möjlig donator och tar hand om logistik, uttag, preparation och förvaring av vävnader.  

Medicinska forskningsprojekt som använder mänskliga vävnader går igenom följande steg. 

#### 1. Kontakt
Ta initial kontakt med Vävnadsbanken via e-post eller telefon för att diskutera om försöket är lämpligt för operationssalen.  


#### 2. Etikprövning
Forskning som avser människor eller använder biologiskt material måste enligt [lag](https://www.riksdagen.se/sv/dokument-lagar/dokument/svensk-forfattningssamling/lag-2003460-om-etikprovning-av-forskning-som_sfs-2003-460) ansöka om etikgodkännande hos [Etikprövningsmyndigheten](https://etikprovningsmyndigheten.se).

#### 3. Projektbeskrivning
Skicka in en projektbeskrivning till Vävnadsbanken bestående av följande dokument:
- Beskrivning av studien
- Etiskt godkännande
- Förenklad information till närstående
- Instruktioner för uttag (se punkt 5)

Beroende på studien behöver vi även:
- Remissblad
- Information till levande donatorer eller donatorer under 15 år
- Instruktioner för hur donatorerna ska avidentifieras
- Flödesschema om uttaget är tidskritisk

#### 4. Avtal
Skriv ett avtal om projektets omfattning och Vävnadsbankens åtagande.

#### 5. Instruktioner
Instruera Vävnadsbankens personal hur tillvaratagandet ska gå till. Instruktionerna ska även finnas med text och bild.  

#### 6. Gå Vävnadsbankens utbildning
Gå Vävnadsbankens [utbildning]({{site.baseurl}}{% link pages/utbildning.md %}) för att få vistas på operationssalen.

#### 7. Försök
Boka tider för försöken via [e-post]((mailto:vavnadsbanken@skane.se) ) eller [telefon 046-17 18 83](tel:046-17 18 83). 
